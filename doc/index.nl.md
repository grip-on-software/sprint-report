# {{{title}}}

## Introductie

De sprintrapportage is een visualisatie waarmee men met behulp van een grote 
verzameling attributen over sprints van verschillende projecten een aangepaste 
rapportage kan genereren.

## Configuratie

In het configuratiepaneel kan men de opties van de rapportage aanpassen. Aan 
het begin zijn er geen projecten geselecteerd, maar wel een aantal standaard 
attributen. Door enkele projecten te selecteren kan je de attributen 
vergelijken tussen sprints. Je kan ook de metadata van sprints aanpassen en 
meer attributen toevoegen of juist weer verwijderen.

De rapportage heeft een tabelformaat, maar kan ook worden bekeken in een 
grafiekformaat.

*Geavanceerd*: Gebruik de schuifbalk om het aantal sprints te limiteren, 
bijvoorbeeld als alleen de laatste drie sprints relevant zijn. Standaard zijn 
er 5 sprints getoond. Je kan ook de huidige openstaande sprints verbergen. De 
rapportage kan ook alle oude sprints van de projecten laten zien. De schuifbalk 
heeft dan geen effect. Let er op dat de tabel wellicht te groot wordt voor het 
scherm en gescrold moet worden, en dat grafieken moeilijker te lezen zijn.

## Exporteren

In het exportpaneel kan je kiezen om de visualisatie op te slaan voor een later 
moment of voor offline gebruik. Verschillende exportformaten zijn beschikbaar 
die de gegevens zo veel mogelijk beperken tot de huidige selectie.

- Kies CSV om een tabelformaat in platte tekst te downloaden, voor gebruik in 
  bijvoorbeeld spreadsheetprogramma's of externe statistische tools.
- Gebruik JSON om de interne structuur van de gegevens te bekijken.
- De optie HTML biedt een ZIP-bestand aan. In dit archief zitten alle 
  presentatiebestanden en de geselecteerde gegevens. Na uitpakken kan je in de 
  meeste browsers het `index.html` bestand openen, maar het kan zijn dat de 
  browser niet alle functionaliteit ondersteunt omdat de bestanden van de 
  lokale bron moeten komen.
- Je kan de URL naar de huidige pagina opslaan met de Link optie.
- De pagina kan direct worden geprint of naar PDF worden opgeslagen door 
  Afdrukken te kiezen. Deze optie maakt gebruik van de printfunctionaliteit van 
  de browser zelf.
